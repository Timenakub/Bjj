<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<h1>5 ท่าซับมิชชันสุดอันตราย ที่เราไม่อยากให้คุณหรือใครเอาไปใช้เล่น ๆ!!!</h1>
<div></div>
<div>
  <p>แวดวงศิลปะการต่อสู้และป้องกันตัวในปัจจุบันมีการคิดค้นยุทธวิธีออกมาหลากหลายรูปแบบ ซึ่งนอกจากการต่อสู้ด้วยท่ายืนแล้ว การต่อสู้บนพื้นก็เป็นอีกหนึ่งวิธี เพราะเมื่อใดที่ฝ่ายใดฝ่ายหนึ่งเพลี่ยงพล้ำลงไป ก็มีโอกาสที่จะถูกคู่ต่อสู้เล่นงานจนถึงขั้นพ่ายแพ้ได้</p>
  <p>หนึ่งในท่าต่อสู้ที่เรามักเห็นอยู่บ่อย ๆ ในเกมภาคพื้น ก็คือการซับมิชชัน (Submission) ซึ่งในบางกรณีสามารถนำมาใช้เมื่ออยู่ในท่ายืนได้เหมือนกัน ลักษณะของการซับมิชชันนั้นคือการล็อก หัก หรือบิดส่วนใดส่วนหนึ่งของร่างกาย จนทำให้อีกฝ่ายได้รับความเจ็บปวดและทนไม่ได้จนต้องขอยอมแพ้ หรือบางกรณีอาจถึงขั้นสลบจนกรรมการจะต้องทำการยุติการแข่งขัน</p>
  <p>วันนี้เราจะพามารู้จักกับท่าซับมิชชัน 5 ท่า ที่ได้รับการยอมรับว่าเป็นท่าอันตรายและนิยมใช้กันอย่างแพร่หลาย คำเตือน! ไม่ควรนำมาใช้เล่นกัน เพราะหากเพลี่ยงพล้ำอาจทำให้ถึงขั้นเสียชีวิตทีเดียว</p>
</div>
<a jsname="UWckNb" href="https://th.wikipedia.org/wiki/%E0%B8%9A%E0%B8%A3%E0%B8%B2%E0%B8%8B%E0%B8%B4%E0%B8%A5%E0%B9%80%E0%B8%A5%E0%B8%B5%E0%B8%A2%E0%B8%99%E0%B8%A2%E0%B8%B4%E0%B8%A7%E0%B8%A2%E0%B8%B4%E0%B8%95%E0%B8%AA%E0%B8%B9" data-ved="2ahUKEwj0sfCr8cCEAxWI6KACHQiEANcQFnoECBUQAQ" ping="/url?sa=t&amp;source=web&amp;rct=j&amp;opi=89978449&amp;url=https://th.wikipedia.org/wiki/%25E0%25B8%259A%25E0%25B8%25A3%25E0%25B8%25B2%25E0%25B8%258B%25E0%25B8%25B4%25E0%25B8%25A5%25E0%25B9%2580%25E0%25B8%25A5%25E0%25B8%25B5%25E0%25B8%25A2%25E0%25B8%2599%25E0%25B8%25A2%25E0%25B8%25B4%25E0%25B8%25A7%25E0%25B8%25A2%25E0%25B8%25B4%25E0%25B8%2595%25E0%25B8%25AA%25E0%25B8%25B9&amp;ved=2ahUKEwj0sfCr8cCEAxWI6KACHQiEANcQFnoECBUQAQ"><br />
<h3>https://youtu.be/0hVeWqlsBdM</h3>
<p>Rear Naked Choke (เรียร์ เนกเกด โช้ก) เป็นท่าซับมิชชันที่นิยมใช้ในการแข่งขันศิลปะการต่อสู้แบบผสมผสาน บราซิลเลียนยิวยิตสู และยูโด เป็นท่าที่อันตรายเป็นอันดับต้นๆ มีผลให้คู่ต่อสู้ถึงกับสลบ จนถึงขั้นเสียชีวิตได้</p>
</a>
<p dir="ltr">ท่าดังกล่าวจะเล่นงานคู่ต่อสู้ทางด้านหลัง ด้วยการใช้ท่อนแขนข้างหนึ่งสอดรัดเข้าซอกคอของคู่ต่อสู้ ก่อนอ้อมนำมาประสานกับแขนหรือมืออีกข้างหนึ่ง เพื่อให้เกิดการบีบรัด โดยหวังผลในการตัดไม่ให้เลือดไปเลี้ยงสมอง</p>
<p dir="ltr">ถ้าทำอย่างถูกวิธีและคู่ต่อสู้ไม่มีการขัดขืน ไม่เกิน 5 วินาทีก็สามารถวูบได้ แต่เมื่อปล่อยหรือคลายการบีบรัดออก ก็จะค่อยๆ ฟื้นขึ้นมาเหมือนเดิม</p>
<p>ผู้ใช้ท่านี้อาจเพิ่มความยากในการแก้ ด้วยการใช้ขาทั้งสองข้างอ้อมมาเกี่ยวไว้ด้านหน้าของคู่ต่อสู้ ทำให้แรงเหวี่ยงของขาที่จะใช้ดิ้นหรือขัดขืนยากขึ้นเป็นเท่าตัว</p>
<p>ซึ่งในกฏ กติกา มารยาท ของการแข่งขันศิลปะการต่อสู้จะมีกรรมการคอยดูแลอย่างใกล้ชิด เพื่อไม่ให้เกิดอันตรายถึงชีวิต โดยถ้าเห็นฝ่ายที่ถูกกระทำ &ldquo;Tap out&rdquo; (แท็ปเอาต์ – ใช้มือตบที่อวัยวะใดๆ ของอีกฝ่าย) เป็นสัญญาณว่าขอยอมแพ้ หรือหากฝ่ายที่ถูกกระทำเริ่มไม่ขยับหรือดิ้นรนต่อสู้ขัดขืน กรรมการก็จะรีบเข้าไปจับแยกทันที เพื่อเป็นการเซฟนักกีฬานั่นเอง</p>
<p><a jsname="UWckNb" href="https://th.wikipedia.org/wiki/%E0%B8%9A%E0%B8%A3%E0%B8%B2%E0%B8%8B%E0%B8%B4%E0%B8%A5%E0%B9%80%E0%B8%A5%E0%B8%B5%E0%B8%A2%E0%B8%99%E0%B8%A2%E0%B8%B4%E0%B8%A7%E0%B8%A2%E0%B8%B4%E0%B8%95%E0%B8%AA%E0%B8%B9" data-ved="2ahUKEwj0sfCr8cCEAxWI6KACHQiEANcQFnoECBUQAQ" ping="/url?sa=t&amp;source=web&amp;rct=j&amp;opi=89978449&amp;url=https://th.wikipedia.org/wiki/%25E0%25B8%259A%25E0%25B8%25A3%25E0%25B8%25B2%25E0%25B8%258B%25E0%25B8%25B4%25E0%25B8%25A5%25E0%25B9%2580%25E0%25B8%25A5%25E0%25B8%25B5%25E0%25B8%25A2%25E0%25B8%2599%25E0%25B8%25A2%25E0%25B8%25B4%25E0%25B8%25A7%25E0%25B8%25A2%25E0%25B8%25B4%25E0%25B8%2595%25E0%25B8%25AA%25E0%25B8%25B9&amp;ved=2ahUKEwj0sfCr8cCEAxWI6KACHQiEANcQFnoECBUQAQ"></a><a jsname="UWckNb" href="https://th.wikipedia.org/wiki/%E0%B8%9A%E0%B8%A3%E0%B8%B2%E0%B8%8B%E0%B8%B4%E0%B8%A5%E0%B9%80%E0%B8%A5%E0%B8%B5%E0%B8%A2%E0%B8%99%E0%B8%A2%E0%B8%B4%E0%B8%A7%E0%B8%A2%E0%B8%B4%E0%B8%95%E0%B8%AA%E0%B8%B9" data-ved="2ahUKEwj0sfCr8cCEAxWI6KACHQiEANcQFnoECBUQAQ" ping="/url?sa=t&amp;source=web&amp;rct=j&amp;opi=89978449&amp;url=https://th.wikipedia.org/wiki/%25E0%25B8%259A%25E0%25B8%25A3%25E0%25B8%25B2%25E0%25B8%258B%25E0%25B8%25B4%25E0%25B8%25A5%25E0%25B9%2580%25E0%25B8%25A5%25E0%25B8%25B5%25E0%25B8%25A2%25E0%25B8%2599%25E0%25B8%25A2%25E0%25B8%25B4%25E0%25B8%25A7%25E0%25B8%25A2%25E0%25B8%25B4%25E0%25B8%2595%25E0%25B8%25AA%25E0%25B8%25B9&amp;ved=2ahUKEwj0sfCr8cCEAxWI6KACHQiEANcQFnoECBUQAQ">
</a>  </p>
<p>&nbsp;</p>
<p>&nbsp; </p>
<p>&ldquo;Guillotine Choke (กิลโยติน โช้ก)&rdquo; ถือเป็นหนึ่งในท่าที่ผู้ถูกล็อกแทบไม่มีโอกาสป้องกันตัว โดยท่าซับมิชชันดังกล่าวมีที่มาจากเครื่องประหารชีวิตในสมัยโบราณที่ใช้วิธีการบั่นศีรษะของนักโทษในประเทศฝรั่งเศส และเป็นที่นิยมในหมู่นักสู้ประเภทยูโดและมวยปล้ำ</p>
<p>ท่านี้เป็นการใช้ท่อนแขนในการรัดคอฝั่งตรงข้าม ในลักษณะการรัดเส้นเลือดด้านข้างคอ หรือรัดบริเวณหลอดลมด้านหน้าคอ เพื่อยับยั้งไม่ให้ออกซิเจนไหลเวียนเข้าสู่ปอดจนถึงขั้นหมดสติ</p>
<p>ศีรษะของผู้ถูกรัดจะหายเข้าไปบริเวณรักแร้ของผู้ใช้ท่านี้ จนเหมือนศีรษะหลุดออกจากบ่า นั่นจึงเป็นที่มาของชื่อ สำหรับท่าซับมิชชันอันน่าสะพรึงกลัวนี้มีน้อยรายนักที่จะสามารถเอาตัวรอดมาได้</p>
<p>นอกจากนี้เพื่อความสมบูรณ์ ผู้ใช้ท่านี้มักจะใช้ขาทั้งสองข้างอ้อมไปรัดรอบเอวของคู่ต่อสู้เพื่อป้องกันไม่ให้ดิ้นหลุด และผู้รัดอาจอยู่ด้านบนหรือด้านล่างก็ได้ และหากท่านี้ถูกใช้โดยสมบูรณ์เมื่อไหร่ เพียงไม่นานคู่ต่อสู้ก็จะต้องขอยอมแพ้แบบไร้ทางสู้ในที่สุด</p>
<p>&nbsp;</p>
<p>&nbsp;</p>
<p>&nbsp;</p>
<p>&ldquo;Armbar (อาร์มบาร์)&rdquo; เป็นท่าล็อกที่เล่นงานบริเวณแขนของคู่ต่อสู้ และแม้ว่าจะไม่ได้อันตรายถึงขั้นหมดสติหรือเสียชีวิต แต่ท่าดังกล่าวถือเป็นท่าซับมิชชันซึ่งเป็นที่นิยมมากที่สุด โดยสาระสำคัญของท่าคือการโจมตีบริเวณข้อศอกที่ธรรมชาติสร้างมาให้พับหรืองอได้ทิศทางเดียว</p>
<p>ดังนั้นหากเมื่อใดก็ตามที่ข้อศอกถูกดัดหรือง้างไปในทิศทางตรงกันข้าม ก็มีโอกาสที่จะให้คู่ต่อสู้ทนพิษบาดแผลไม่ไหวและต้องขอยอมแพ้ในที่สุด</p>
<p>ท่านี้ไม่จำเป็นจะต้องใช้ในเกมภาคพื้นเสมอไป โดยสามารถใช้ได้กลางอากาศ หรือที่เรียกว่า &ldquo;Flying Armbar (ฟลายอิงอาร์มบาร์) และถือเป็นท่าที่สวยงามที่สุดท่าหนึ่ง</p>
<p>อย่างไรก็ตามท่านี้ถือว่ายังพอมีช่องว่างให้คู่ต่อสู้สลัดหลุดออกมาได้ หรือพลิกกลับมาเล่นงาน แต่หากทำอย่างชำนาญและรู้จุดก็สามารถทำให้คู่ต่อสู้สิ้นลายได้ภายในไม่กี่วินาทีเช่นกัน</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&ldquo;Triangle Choke (ไทรแองเกิล โช้ก)&rdquo; เป็นการใช้ช่วงขาและข้อเท้ารัดคอคู่ต่อสู่ โดยมีรากฐานมาจากยูโด และ บราซิลเลียนยิวยิตสู ท่านี้มีหลายแบบหลายวิธี แต่ทุกวิธีคือการยับยั้งกระแสเลือดในการวิ่งไปเลี้ยงสมอง ซึ่งจะทำให้คู่ต่อสู้เสียการทรงตัว ควบคุมตัวเองไม่ได้ และหมดสติชั่วคราวในที่สุด อาจถึงขั้นทำให้การตอบสนองของหัวใจและหลอดเลือดผิดปกติ ไปสู่ภาวะหัวใจหยุดเต้นชั่วขณะหนึ่งเลยทีเดียว</p>
<p>นอกจากจะทำให้คู่ต่อสู้หมดสติแล้ว ยังสามารถล็อกแขนผสมผสานกับ Arm Bar เพื่อป้องกันการดิ้นหลุด และหักแขนของอีกฝ่ายไปในเวลาเดียวกัน</p>
<p>แม้ว่าจะมีการคิดค้นการแก้ท่านี้ ด้วยการยกตัวผู้ใช้ให้ลอยขึ้นมาและฟาดลงพื้น แต่มันต้องใช้กำลังขาและพละกำลังทุกส่วนของร่างกายแบบมหาศาลเลยทีเดียว และน้อยรายนักที่จะสามารถเอาตัวรอดจากท่าสุดโหดนี้ได้สำเร็จ</p>
<p>&nbsp;</p>
<p>&nbsp;</p>
<p>&nbsp;</p>
<p>&ldquo;Arm Triangle (อาร์ม ไทรแองเกิล)&rdquo; หรืออีกหนึ่งชื่อเรียกว่า &ldquo;Anaconda Choke (อนาคอนดา โช้ก)&rdquo; เป็นท่าซับมิชชันที่ใช้ล็อกช่วงคอและหัวไหล่ไล่ไปถึงช่วงแขน ซึ่งเปรียบเสมือนการถูกงูรัด โดยช่วงแขนและไหล่ที่ถูกล็อกจะปรากฏในลักษณะสามเหลี่ยม ส่งผลถึงการไหลเวียนของเลือดเข้าสู่สมอง และจะทำให้คู่ต่อสู้หายใจไม่ออก</p>
<p>ท่านี้จะเป็นการใช้แขนสอดใต้รักแร้ของคู่ต่อสู้ และประสานเข้ากับมืออีกข้าง เพื่อล็อกช่วงคอและหัวไหล่ไม่ให้ดิ้นหลุด พร้อมกับใช้แรงกดด้วยการทิ้งน้ำหนักของร่างกายไปยังคู่ต่อสู้ มักนิยมใช้ในช่วงวิกฤติที่กำลังตกเป็นฝ่ายเพลี่ยงพล้ำและเสียเปรียบ เพื่อพลิกกลับมาเล่นงานคู่ต่อสู้ได้ด้วย</p>
<p>&nbsp;</p>
<p>&nbsp;</p>
</body>
</html>
