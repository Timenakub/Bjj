<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<h1>5 อันดับ &ldquo;ล็อกขา&rdquo; สุดเจ็บปวดใน วัน แชมเปียนชิพ</h1>
<p>รทำ<a href="https://www.onefc.com/th/features/5-%e0%b8%97%e0%b9%88%e0%b8%b2%e0%b8%8b%e0%b8%b1%e0%b8%9a%e0%b8%a1%e0%b8%b4%e0%b8%8a%e0%b8%8a%e0%b8%b1%e0%b8%99%e0%b8%aa%e0%b8%b8%e0%b8%94%e0%b8%ad%e0%b8%b1%e0%b8%99%e0%b8%95%e0%b8%a3%e0%b8%b2%e0%b8%a2/">ซับมิชชัน</a> (จับรัดหักล็อก) ในกีฬา<a href="https://www.onefc.com/th/category/mixed-martial-arts/">การต่อสู้แบบผสมผสาน (MMA)</a> คือหนึ่งในวิธีปิดเกมเร็วคู่ต่อสู้ ซึ่งท่ายอดนิยมที่พบเห็นได้บ่อยคือ การจับรัดคอ</p>
<p>ส่วนการ &ldquo;ล็อกขา&rdquo; เพื่อปิดฉากคู่แข่งนั้น ถือเป็นการลงทุนที่มีความเสี่ยง จึงหาดูได้ยากกว่า โดยนักกีฬาอาจต้องเอาตัวเองไปอยู่ด้านล่างของคู่แข่ง ซึ่งเป็นตำแหน่งที่ค่อนข้างเสียเปรียบ และต้องอาศัยความแม่นยำในจุดที่จับ และความแข็งแรงในการรัด ถึงจะสามารถเอาชนะด้วยท่านี้ได้</p>
<p>และนี่คือ 5 อันดับการซับมิชชันด้วย &ldquo;ท่าล็อกขา&rdquo; ที่แสนเจ็บปวด แต่ประทับใจผู้ชมมากที่สุดใน วัน แชมเปียนชิ</p>
<p>&nbsp;</p>
<p>&nbsp;</p>
<p><img src="../imag/Masakazu-Imanari-DUX-9497.jpg" width="1200" height="800" /></p>
<p>&nbsp;</p>
<h2><strong>#1 เจอ &ldquo;โทนอน&rdquo; อย่านอนสู้</strong></h2>
<div>
  <div></div>
</div>
<p><a href="https://www.onefc.com/th/athletes/garry-tonon/">&ldquo;The Lion Killer&rdquo; แกรี โทนอน</a> นักบราซิลเลียนยิวยิตสูสายดำ สุดยอดนักปล้ำจับล็อก (Grappler) ตัวท็อปของโลก โชว์ทีเด็ดท่าฮีลฮุค เมื่อเขาต้องพบกับ <a href="https://www.onefc.com/th/athletes/yoshiki-nakahara/">&ldquo;โยชิกิ นากาฮาระ&rdquo;</a> ในศึก <a href="https://www.onefc.com/th/events/enter-the-dragon/">ONE: ENTER THE DRAGON</a> เมื่อเดือนพฤษภาคม 2562</p>
<p>เริ่มจาก โทนอน จับขาขวา นากาฮาระ ลงเล่นเกมนอน ก่อนม้วนตัวกลับมาล็อกขาคู่ต่อสู้ที่พยายามหลบหนีแต่ติดเชือกเวที โทนอน แยกขาขวา นากาฮาระ กางออก แล้วใช้เท้าขวาของตนเองขัดขวางไม่ให้คู่ต่อสู้แก้ล็อก จากนั้นจึงบิดข้อเท้า นากาฮาระ ด้วยท่าฮีลฮุค จนต้องตบขอยอมแพ้ไปด้วยเวลาเพียงแค่ 55 วินาที ในยกแรก</p>
<p>&nbsp;</p>
<p>&nbsp;</p>
<p>&nbsp;</p>
<h2><strong>#2 &ldquo;อิมานาริ&rdquo; ล็อกไวใจต้องนิ่ง</strong></h2>
<div data-href="https://www.facebook.com/ONEChampionship/videos/374190616695683/?v=374190616695683" data-width="640" fb-xfbml-state="rendered" fb-iframe-plugin-query="app_id=170971491507037&amp;container_width=736&amp;href=https%3A%2F%2Fwww.facebook.com%2FONEChampionship%2Fvideos%2F374190616695683%2F%3Fv%3D374190616695683&amp;locale=en_US&amp;sdk=joey&amp;width=640"></div>
<p>ฉายา &ldquo;Ashikan Judan&rdquo; ของ <a href="https://www.onefc.com/th/athletes/masakazu-imanari/">&ldquo;มาซากาซู อิมานาริ&rdquo;</a> หมายถึง &ldquo;ราชาแห่งการหักขา&rdquo; และเขาได้โชว์ฝีมือให้เห็นอีกครั้งเมื่อเจอกับ <a href="http://www.onefc.com/th/athletes/kwon-won-il/">&ldquo;Pretty Boy&rdquo; ควอน วอน อิล</a> ในศึก <a href="https://www.onefc.com/th/events/call-to-greatness/">ONE: CALL TO GREATNESS</a> เมื่อเดือนกุมภาพันธ์ 2562</p>
<p>&ldquo;ราชาแห่งการหักขา&rdquo; เปิดศึกด้วยท่าประจำตัว &ldquo;อิมานาริ โรล&rdquo; ลงทุนพุ่งจับขาขวาของ ควอน แนบลำตัว แม้ว่าตอนแรกจะยังไม่เข้าจุดล็อก แต่คู่ต่อสู้ก็เสียหลักลงมาเล่นเกมนอน</p>
<p>อิมานาริ อาศัยความนิ่งค่อยๆ ขยับดึงทุกส่วนให้เข้าที่ รอจังหวะที่ ควอน ขาดการป้องกันตัวเมื่อพยายามสวนกลับด้วยศอก นักสู้ชาวญี่ปุ่นจึงบิดตัวเองไปพร้อมข้อเท้าของอีกฝ่าย จนต้องขอยอมแพ้ด้วยเวลาเพียง 53 วินาทีในยกแรก</p>
<p> </p>
<p>&nbsp;</p>
<h2><strong>#3 &ldquo;</strong><strong>ซิลวา&rdquo; </strong><strong>ล็อกขายืดเหยียด</strong></h2>
<div>
  <div></div>
</div>
<p>ปรมาจารย์ซับมิชชันประจำยิม Evolve เจ้าของดีกรีบราซิลเลียนยิวยิตสูสายดำขั้น 3 <a href="https://www.onefc.com/th/athletes/alex-silva/">&ldquo;Little Rock&rdquo; อเล็กซ์ ซิลวา</a> ใส่ท่าล็อกเข่า &ldquo;รูเอล คาตาลัน&rdquo; ในศึก <a href="https://www.onefc.com/th/events/spirit-of-champions/">ONE: SPIRIT OF CHAMPIONS</a> เมื่อเดือนธันวาคม 2558</p>
<p>ช่วงปลายยกแรกในขณะที่ รูเอล กำลังหลบหนีจากการโดน ซิลวา คุมด้านข้าง แล้วกลับขึ้นไปอยู่ด้านบนเพื่อชิงความได้เปรียบแทน ซิลวา รีบแก้เกมอย่างรวดเร็ว ด้วยการล็อกขาซ้ายคู่ต่อสู้ เกี่ยวไว้ด้วยเข่าขวา</p>
<p>แม้อีกฝ่ายจะพยายามชก ซิลวา เพื่อให้คลายการรัด แต่เขากลับกลิ้งตัวหลบจนสามารถจับขาซ้ายของคู่แข่งเหยียดตรงเข้าล็อกได้เหมาะเหม็ง ปิดเกมไปก่อนนาทีสุดท้ายจะหมดเวลา</p>
<p>&nbsp;</p>
<p>&nbsp;</p>
<p>&nbsp;</p>
<h2><strong>#4 &ldquo;โรบิน&rdquo; ก็มีดีที่ฮีลฮุค</strong></h2>
<div>
  <div></div>
</div>
<p><a href="https://www.onefc.com/th/athletes/robin-catalan/">&ldquo;The Ilonggo&rdquo; โรบิน คาตาลัน</a> หนึ่งในพี่น้องนักสู้ตระกูลใหญ่แดนตากาล็อก ก็มีดีที่การซับมิชชันเหมือนกัน โดยปิดบัญชีด้วยท่าฮีลฮุคใส่ <a href="https://www.onefc.com/th/athletes/adrian-mattheis/">&ldquo;Papua Badboy&rdquo; อาเดรียน มาเทอิส</a> ในศึก <a href="https://www.onefc.com/th/events/battle-for-the-heavens/">ONE: BATTLE FOR THE HEAVENS</a> เมื่อเดือนกรกฎาคม 2561</p>
<p>เหตุเกิดกลางยกสอง โรบิน พยายามขึ้นคร่อมพร้อมโจมตี มาเทอิส อย่างหนักหน่วงหวังทะลวงการ์ด แต่ยังเข้าไม่ถึงตัวจึงเปลี่ยนแผน ด้วยการจับขาซ้ายอีกฝ่ายพร้อมทิ้งตัวเพื่อเหยียดกางขาคู่ต่อสู้จนเข้าล็อกท่าฮีลฮุค ก่อนบรรจงบิดข้อเท้าซ้ายของคู่แข่งจนต้องตบขาขอยอมแพ้ไปในที่สุด</p>
<p> </p>
<p>&nbsp;</p>
<p>&nbsp;</p>
<h2><strong>#5 &ldquo;อิมานาริ&rdquo; ขอเหมาสองจากห้าอันดับ</strong></h2>
<div>
  <div></div>
</div>
<p>ตอกย้ำฉายา &ldquo;ราชาแห่งการหักขา&rdquo; <a href="https://www.onefc.com/th/athletes/masakazu-imanari/">มาซากาซู อิมานาริ</a> ติดโผถึงสองอันดับ จากศึกเปิดตัวสุดแสนประทับใจใน <a href="https://www.onefc.com/th/events/war-of-the-lions/">ONE: WAR OF THE LIONS</a> เมื่อเดือนมีนาคม 2555 หลังทำการซับมิชชันสยบ <a href="https://www.onefc.com/th/athletes/kevin-belingon/">&ldquo;The Silencer&rdquo; เควิน เบลิงกอน</a> ตั้งแต่ 30 วินาทีแรก</p>
<p>โอกาสมาจากการเตะพลาดของ อิมานาริ จนตัวเขาเองเสียหลักล้มลงพื้น แต่ เบลิงกอน ก็ตัดสินใจพลาดเช่นกันที่ตามเข้าไปหวดซ้ำ เปิดช่องให้ &ldquo;ราชาแห่งการหักขา&rdquo; ลากเขาลงไปสู่เกมภาคพื้นชิงความได้เปรียบทันที อิมานาริค่อยๆ ละเลียดการรัดล็อกจนเข้าจุด เมื่อ เบลิงกอน ดิ้นไม่หลุด ก็ต้องปราชัยให้กับท่าฮีลฮุคไปในเวลา 78 วิน</p>
<p>&nbsp;</p>
<p>&nbsp;</p>
</body>
</html>
