<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>ONE แต่งตั้ง ลีโอ วิเอรา นัก BJJ ระดับตำนาน ดำรงตำแหน่งรองประธานฝ่ายกีฬาปล้ำจับล็อก<br />
  วัน แชมเปียนชิพ ประกาศแต่งตั้ง ลีโอ วิเอรา ตำนานยิวยิตสูชาวบราซิเลียน ขึ้นรั้งตำแหน่งรองประธานฝ่ายกีฬาปล้ำจับล็อก เสริมแกร่งทัพนักกีฬาในกติกาปล้ำจับล็อก<br />
  12 พฤษภาคม 2565<br />
  19:18 น.<br />
  กีฬา, กีฬาไทย, กีฬาไทยอื่นๆ, มวย, มวยไทย</p>
<p>วัน แชมเปียนชิพ™ (ONE) ประกาศแต่งตั้ง ลีโอ วิเอรา นักกีฬาบราซิลเลียนยิวยิตสู (BJJ) ผู้เป็นตำนานระดับโลกให้รั้งตำแหน่ง รองประธานฝ่ายกีฬาปล้ำจับล็อก เสริมแกร่งทัพนักกีฬาในกติกาปล้ำจับล็อก (Submission Grappling) </p>
<p><br />
</p>
<p>ลีโอ เป็นเจ้าของตำแหน่งแชมป์โลกบราซิลเลียนยิวยิตสูหลายสมัย, แชมป์แพน อเมริกัน และแชมป์โลก ADCC โดยได้รับการยอมรับว่าเป็นหนึ่งในนักกีฬาปล้ำจับล็อกที่ประสบความสำเร็จสูงสุดในประวัติศาสตร์ ลีโอ เป็นหนึ่งในผู้ร่วมก่อตั้งทีมเช็คแม็ท (CheckMat) ร่วมกับพี่น้อง ริคาร์โด และ ลีอันโดร ซึ่งได้ชื่อว่าเป็นทีมปล้ำจับล็อกที่กวาดรางวัลมากที่สุดทีมหนึ่งของโลก <br />
</p>
<p><br />
</p>
<p>นายชาตรี ศิษย์ยอดธง ประธานและซีอีโอของ วัน แชมเปียนชิพ กล่าวว่า “เป็นเกียรติสำหรับผมจริง ๆ ที่จะประกาศว่า ลีโอ วิเอรา หนึ่งในนักกีฬาบราซิลเลียนยิวยิตสูที่ประสบความสำเร็จและได้รับการยกย่องสูงสุดในประวัติศาสตร์ ได้ตัดสินใจร่วมงานกับ วัน แชมเปียนชิพ ในตำแหน่งรองประธานฝ่ายกีฬาปล้ำจับล็อก”</p>
<p>“ลีโอ นับเป็นผู้บุกเบิกศิลปะการต่อสู้ตัวจริง ในขณะที่เรากำลังสร้างทัพนักกีฬาปล้ำจับล็อกในองค์กรของเรา คำแนะนำของเขาจะเป็นประโยชน์อย่างยิ่ง และ ONE รู้สึกภูมิใจที่ได้เป็นพื้นที่สำหรับนักศิลปะการต่อสู้ที่เก่งที่สุดในโลกได้แสดงพรสวรรค์และทักษะชั้นยอดของพวกเขา”</p>
<p><br />
</p>
<p>ลีโอ วิเอรา รองประธานฝ่ายกีฬาปล้ำจับล็อกของวัน แชมเปียนชิพ กล่าวว่า “ผมตื่นเต้นที่ได้ร่วมงานกับ ONE ในตำแหน่งรองประธานฝ่ายกีฬาปล้ำจับล็อก ผมซาบซึ้งที่คุณชาตรีและทีมงาน ONE ไว้วางใจและให้โอกาสผมกำหนดทิศทางในแผนกปล้ำจับล็อกของ ONE”</p>
<p>“ในฐานะที่ครองสายดำในกีฬาบราซิลเลียนยิวยิตสูมานานกว่า 25 ปี ผมได้ทำหน้าที่หลากหลายทั้งในฐานะคู่ต่อสู้, ผู้ฝึกสอน และหัวหน้าทีม และผมจะทำแบบเดียวกันต่อไปใน ONE มันคือฝันที่เป็นจริงที่ได้ร่วมงานกับกลุ่มคนที่มีแนวคิดและความศรัทธาต่อศิลปะการต่อสู้เหมือนกันกับผม ผมมุ่งมั่นที่จะปลุกปั้นทัพนักกีฬาปล้ำจับล็อกที่น่าตื่นเต้นที่สุดในโลกจากบรรดานักกีฬาผู้เปี่ยมความสามารถของ ONE ต่อไป”<br />
</p>
<p>แอนเดร กัลวาโอ</p>
<p>ถืออีกก้าวสำคัญของ วัน แชมเปียนชิพ ในการเสริมความแข็งแกร่งให้กับกีฬาปล้ำจับล็อกขององค์กร โดยปัจจุบัน มีนักกีฬาระดับซูเปอร์สตาร์เข้าร่วมเสริมทัพอย่างคับคั่ง ได้แก่ กอร์ดอน ไรอัน, แอนเดร กัลวาโอ, แดเนียล เคลลี, ไมกี มูซูเมกี, ไท และเคด รูโทโล, เรนาโต คานูโต, ไทนาน ดาลปรา และ เจสสา ข่าน</p>
<p>นอกจากนี้ ยังมีนักกีฬาปล้ำจับล็อกชื่อดังที่ประสบความสำเร็จในการข้ามสายมาแข่งในกติกาการต่อสู้แบบผสมผสาน (MMA) อย่าง แกรี โทนอน และ “บูเชชา” มาร์คัส อัลเมดา อีกด้วย</p>
<p>&nbsp;</p>
<p>แกรี โทนอน</p>
<p>วัน แชมเปียนชิพ เป็นองค์กรศิลปะการต่อสู้ที่ใหญ่ที่สุดในโลก ติดอันดับ 1 ใน 5 สื่อกีฬาระดับโลกในแง่ของผู้รับชมและการมีส่วนรวม โดยมีแฟน ๆ สะสมมากกว่า 400 ล้านคน ตามข้อมูลของ Nielsen ONE ผลิตและเผยแพร่อีเวนต์ระดับโลกในกว่า 150 ประเทศ โดยมีนักศิลปะการต่อสู้และแชมป์โลกจากกว่า 80 ประเทศ รวมทั้งมีการส่งเสริมศิลปะการต่อสู้ทุกรูปแบบ ทั้ง MMA, มวยไทย, คิกบ็อกซิ่ง, บราซิลเลียนยิวยิตสู และอื่น ๆ ... สามารถติดตามต่อได้ที่ : https://www.dailynews.co.th/news/1042651/</p>
</body>
</html>
